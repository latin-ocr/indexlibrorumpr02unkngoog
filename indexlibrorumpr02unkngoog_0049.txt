naunnrcn eman xrv. 21

§ 2. Sed quoniam compertum est nobis, atque exploratum, multas
librorum proscriptiones praesertim quorum auctores catholici sunt,
publicis aliquando iniustisque querelis in reprehensionem adduci, tam·
quam si temere, ac perfunctorie in tribunalibus nostris ea res age
retur, operae pretium duximus, hac nostra perpetuo valitura Consti·
tutione, certas firmasque regulas proponere, iuxta quas deinceps
librorum examen iudiciumque peragatur, tametsi plane affirmari
possit, idipsum iampridem, vel eadem prorsus ratione, vel alia ae-
quipollenti, constanter actum fuisse.

§ 3. Porro romanae universalis Inquisitionis Congregatio ex plu·
ribus constat sanctae romanae Ecclesiae Cardinalibus a summo Pon·
tifice delectis, quorum alii sacrae theologiae, alii canonici iuris doc-
trina, alii ecclesiasticarum rerum peritia, munerumque romanae
curiae exercitatione, prudentiae demum, ac probitatis laude, conspicui
habentur. His adiungitur unus ex romanae curiae praesulibus, quem
assessorem vocant, unus etiam ex Ordine Praedicatorum, sacrae
theologiae magister, quem commissarium appellant; certus praeterea
consultorum numeruS, quiex utroque clero saeculari, ac regulari
assumuntur; alii demum praestantes doctrina viri, qui a Congrega·
tione iussi, de libris censuram instaurant, iisque qualificatorum nomen
tributum est. De variis in praelata Congregatione, iisque gravissimis
rebus agitur, in primis autem de causis fidei, ac de personis violatae
religionis reis At cum librum aliquem ad eam, tamquam proscriptione
dignum, deferri contigerit, nisi ad Indicis Congregationem, utheri
plerumque solet, iudicandum remittat, sed pro rerum temporumque
ratione sibi de illo cognoscendum esse arbitretur; nOS, inhaerentes
decreto lato ab eadem Congregatione feria quarta kalendis Iulii anni
millesimi septingentesimi quinquagesimi, atque a nobis confirmato
seria quinta insequente, hac ratione, et methodo iudicium institui
mandamus

§ 4. Primo nimirum uni ex qualificatoribus, aut consultoribus a

Congregatione designando, liber tradatur, quem is attento animo

 

