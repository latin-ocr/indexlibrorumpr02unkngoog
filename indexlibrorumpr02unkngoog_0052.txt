24 cousnrvno

tentiam aperire, quae pariter scripto concepta, nobis iam tunc exhi·
bita fuit. Cumque haec omnia diligenter apud nos asservata fuerint,
nunc demum veterem deliberationem nostram resumentes, quemad·
modum ea, quae ad librorum examen atque iudicium in primodicta
Congregatione sancti Officii peragendum pertinet, auctoritate nostra
constabilivimus; ita etiam ea quae ad congregationem Indicis, et
eiusdem generis negotia apud eam tractanda facere possunt, oppor-
tunis decretis constituere volenteS, praelaudati Cardinalis Praefecti
consiliis, dictorumque consultorum votis inhaerendo, haec deinceps
servanda decernimus.

§ 8. Cum congregatio Indicis ad librorum censuram unice, ut
dictum est, instituta, non ita crebro convocari soleat, ut altera sancti
Officii Congregatio, quae ob causarum, et negotiorum multitudinem
singulis hebdomadis ter haberi consuevit, illius propterea secretario
peculiare munus et officium, recipiendi librorum denunciationes, ut
fieri iam ante consuevit, committimus et demandamus. Is autema
libri delatore percunctabitur diligenter, quas ob causas illum prohi-
beri postulet, tum librum ipsum haud perfunctorie pervolvet, ut de
propositae accusationis subsistentia cognoscat; duobus etiam in eam
rem adhibitis consultoribus, ab ipso, praevia summi Pontificis, aut
Cardinalis Praefecti, vel eius qui Praefecti vices supplet, approbatione
eligendis: quorum collato consilio, si liber censura et nota dignus
videatur, unus aliquis relator ad ferendum de eo iudicium idoneus
illius nempe facultatis, de qua in libro agitur, perituS, eadem, quam
nuper innuimus, ratione eligendus erit, qui scripto referat animadver-
siones suas, adnotatis paginis quibus singula ab ipso reprehensa con·
tinentur. Sed antequam eius censura ad Cardinalium Congregationem
feratur, haberi volumus privatam consultorum congregationem, quam
olim parvam dixerunt, nos autem praeparatorium vocabimus, ut
relatoris animadversionibus ad librum collatiS, de earum pondere
iudicium fiat. Huiusmodi congregatio semel omnino singulis mensi·
bus, aut etiam saepius, si oportuerit, ab ipso congregationis secretario·

 

