nauantem aaran xiv, 25

convocanda erit, vel in suis cubiculis vel opportuniore, ut ipsi vide
bitur, loco, intra praedicti coenobii aedes, ubi is commoratur. Eique
semper intererit Magister sacri palatii pro tempore existens, una cum
sex aliis e numero consultorum, singulis vicibus pro qualitate argu·
menti, et materiae, de qua disputandum erit, utsupra de primis duo
bus consultoribus, et de relatore constitutum est, a secretario eligen-
dis, praeter secretarium ipsum, cuius partes erunt in tabulas referre
consultorum sententias, quas deinde ad congregationem Cardinalium
mittet, cum relatoris censura. In generali demum congregatione
omnia illa servari debebunt, quae superius statuta sunt pro Congre
gatione sancti Officii circa librorum examen. Ac quemadmodum ad
assessorem sancti Officii pertinet de actis in Congregatione summum
Pontificem certum reddere; ita ad secretarium Congregationis Indicis
spectabit, quoties haec librum aliquem proscribendum, aut emendan-
dum censuerit, eiusdem Pontificis assensum, praevia diligenti actorum
omnium relatione, exquirere.

§9. Quoniam vero in Congregatione Indicis de sola librorum
prohibitione agitur, nonnulla hoc loco adiungenda iudicavimus, eidem
Congregationi potissimum usui sutura, quae tamen ab altera etiam
Congregatione sancti Officii, dum in huius quoque generis causis se
immiscet, ubi similes rerum circumstantiae se offerant, aeque obser·
vanda erunt Quotiescumque agatur de libro auctoris catholici, qui

sit integrae famae, et clari nominis, vel ob alios 'editos libros, vel

sorte ob eum ipsum, qui in examen adducitur, et hunc quidem pro
scribi oporteat; prae oculis habeatur usu iamdiu recepta consuetudo
prohibendi librum, adiecta clausula: donec corrigatur, seu donec ex·
purgetur, si locum habere possit, nec grave quidpiam obstet, quo
minus in casu de quo agitur, adhiberi valeat. Hac autem conditione
proscriptioni adiecta, non statim edatur decretum, sed suspensa illius
publicatione, res antea cum auctore, vel quovis altero pro eo agente
et rogante communicetur, atque ei quid delendum, mutandum, corri-
gendumve fuerit, indicetur. Quod si nemo auctoris nomine compareat,

 

