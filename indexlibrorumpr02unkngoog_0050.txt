22 cousnrvrro

legat, ac diligenter expendat; tum censuram suam scripto consignet,

locis indicatiS, et paginis, in quibus notati errores continentur. Mox
liber cum animadversionibus revisoris ad singulos consultores mit·
tatur, qui in congregatione pro more habenda singulis feriis secundis
in aedibus sancti Officii, de libro, ct censura sententiam dicant, ipsa
deinde censura, cum libro, et consultorum suffragiis, ad Cardinales
transmittatur, ut hi in congregatione, quae feria quarta haberi solet

, in Fratrum Praedicatorum coenobio sanctae Mariae supra Minervam

nuncupato, de tota re definitive pronuncient. Post ab assessore
sancti Officii acta omnia ad Pontificem reserantur, cuius arbitrio iudi·
cium omne absolvetur.

§ 5. Cum autem sit veteri institutione receptum, ut auctoris ca·
tholici liber non unius tantum relatoris perspecta censura illico pro
scribatur, ad normam praelati decreti mensis Iulii anni millesimi
septingentesimi quinquagesimi volumus eam consuetudinem omnino
servari3 ita ut, si primus censor librum proscribendum esse iudicet,
quamvis consultores in eamdem sententiam conveniant, nihilominus
alteri revisori ab eadem Congregatione electo liber et censura tra·
dantur, suppresso primi censoris nomine, quo alter iudicium suum
liberius exponat. Si autem secundus revisor primo assentiatur, tunc
utriusque animadversiones ad Cardinales mittantur, ut iis expensis
de libro decernant; at si secundus a primo dissentiat, ac librum di·
mittendum existimet, tertius eligatur censor, cui, suppresso priorum
nomine, utraque censura communicetur. Huius autem relati0, sia
priore consultorum sententia non abludat, Cardinalibus immediate
communicetur, ut ipsi, quod opportunum suerit, decernant. Sin minus
iterum consultores perspecta tertia censura suffragium ferant; idque
una cum omnibus praelatis relationibus, Cardinalibus exhibeatur, qui,
re ita mature perpensa, de controversia denique pronunciare debe
bunt. Quotiescumque autem Pontifex, vel ob rei, de quain libro
agitur, gravitatem, vel quia id auctoris merito, aliisque circumstan-
tiis tribuendum censeat, libri iudicium coram se ipso in congregatione

 

