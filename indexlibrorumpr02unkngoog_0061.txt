annnorcrr ranna xrv. 33

tias veluti certa ac defimta Ecclesiae dogmata a quopiam in libris
obtrudi, opposita vero erroris insimulari, quo turbae in Ecclesia
excitantur, dimidia inter doctores aut seruntur, aut foventur, et
christianae charitatis vincula persaepe abrumpuntur.

§24 Angelicus scholarum princeps Ecclesiaeque doctor, s, Tho
mas Aquinas, dum tot conscripsit nunquam satis laudata volumina,
varias necessario offendit philosophorum, theologorumque opiniones,
quas veritate impellente refellere debuit. Ceteras vero tanti doctoris

laudes id mirabiliter cumulat, quod adversariorum neminem parvi·

pendere, vellicare, aut traducere visus sit, sed omnes officiose, ac
perhumaniter demereri; nam si quid durius, ambiguum, obscurumve
eorum dictis subesset, id leniter, benigneque interpretando, emol-
liebat, atque explicabat. Si autem religionis ac fidei causa postulabat,
uteorum sententiam exploderet, ac refutaret, tanta id praestabat
modestia, ut non minorem ab iis dissentiendo, quam catholicam veri·
tatem asserendo, laudem mereretur. Qui tam eximio uti solent ac
gloriari magistro, (quos magno numero esse, pro singulari nostro erga
ipsum cultu, studioque gaudemus), ii sibi ad aemulandum proponant
tanti doctoris in scribendo moderationem, honestissimamque cum
adversariis agendi, disputandique rationem. Ad hanc ceteri quoque
sese componere studeant, qui ab eius schola, doctrinaque recedunt.
Sanctorum enim virtutes omnibus in exemplum ab Ecclesia propo
sitae sunt. Cumque Angelicus doctor sanctorum albo adscriptus sit,
quamquam diversa ab eo sentire liceat, ei tamen contrariam in
agendo, ac disputando rationem inire omnino non licet. Nimium
interest publicae tranquillitatis proximorum aedificationis, et chari-
tatis, ut e catholicorum scriptis absit livor, acerbitaS, atque scurri-
litas, a christiana institutione, ac disciplina, et ab omni honestate
prorsus aliena. Quamobrem in huiusmodi scriptorum licentiam gra·
viter pro munere suo censuram intendant revisores librorum, eamque
congregationis Cardinalibus cognoscendam subiiciant, ut eam pro
zelo suo, et potestate coerceant.

3

 

