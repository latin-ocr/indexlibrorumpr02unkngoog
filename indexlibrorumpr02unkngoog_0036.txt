CONSTITVTIO

CAPVT 11.

DE EDITIONIBVS mxrvs ORIGINALIS ET VERSIONVU
NON vvmnmvli SACRAE SCRIPTVRAE.

5. Editiones textus originalis et antiquarum versionum catholica·

rum sacrae Scripturae, etiam ecclesiae orientalis, ab acatholicis qui·
buscumque publicatae, etsi fideliter et integre editae appareant, iis
dumtaxat, qui studiis theologicis vel biblicis dant operam, dummodo
tamen non impugnentur in prolegomenis aut adnotationibus catho
licae fidei dogmata, permittuntur.

6. Eadem ratione, et sub iisdem conditionibus permittuntur aliae
versiones sacrorum bibliorum sive latina, sive alia lingua non vul·
gari ab acatholicis editae.

CAPVT III.

DE VERSIONIBVS VERNACVLIS SACRAE SCRIPTVRAE.

7. Cum experimento manifestum sit, si sacra biblia vulgari lingua
passim sine discrimine permittantur, plus inde, ob hominum temeri-
tatem, detrimenti, quam utilitatis oriri; versiones omnes in lingua
vernacula, etiam a viris catholicis consectae, omnino prohibentur, nisi
suerint ab apostolica Sede approbatae, aut editae sub vigilantia epi·
scoporum cum adnotationibus desumptis ex sanctis Ecclesiae Patri·
bus, atque cx doctis catholicisque scriptoribus.

8. Interdicuntur versiones omnes sacrorum bibliorum, quavis
vulgari lingua ab acatholicis quibuscumque conlectae, atque illae
praesertim, quae pcr societates biblicas, a romanis Pontificibus non
semel damnatas, divulgantur, eum in iis saluberrimae Ecclesiae leges
de divinis libris edendis funditus posthabeantur.

Hae nihilominus versiones iis, qui studiis theologicis vel biblicis
dant operam, permittuntur, iis servatis, quae supra (n. 5) statuta sunt

 

