ΧΠ PRAEFATIO.

libris legendis retinendisque sit cavendum. Aliter tamen Decreta
generalia huic fini inserviunt, aliter ipse Index. Nam Decreta
generalia quam plurimos, et vix non omnes noxios infectosque
libros prohibent, quorum ceterum lectio ipsa naturae lege ut
plurimum vetatur; Index vero illorum partem tantum, eamque
minimam, recenset atque notat. - Decretis sola librorum pra-
vorum genera et classes, Indice vero singuli libri expresso
cuiusque titulo immo et auctoris nomine proscribuntur.

Ex quo intelliges admodum errare eos qui existimant,
omnem quaestionem de libris improbatae lectionis ex solo
Indice definiri, quasi ex innumeris perversis perniciosisque
libris, qui per saeculorum cursum editi sunt, illi tantum
· prohibeantur, qui per peculiaria decreta damnati, in catalogo
librorum prohibitorum recensentur. Nimirum ut libri alicuius

lectio licita dici tuto possit, haec duo constent oportet: scilicet

neque adscribi in Indice vetitorum librorum, neque contineri
aliqua exiis classibus, quae per Decreta generalia universim
improbantur aut damnantur.

Liquet hinc imprimis quaesit Indicis propria indoles, et
quo sit consilio excogitatus et concinnatus. Etenim non eo
librorum prohibitorum catalogus pertinet, ut omnes et singulos
noxios libros recenseat. Quod neque fieri posse patet, neque,
si Decretorum generalium ratio habeatur, necessarium esse
dignoscitur. Accedat ergo oportet ratio peculiaris, cur romanae
Congregationes librum in illis classibus quas Decreta gene-
ralia recensent, iam inclusum, per speciale decretum atro
calculo notent. Talem rationem iis praebent plerumque denun-
tiationes quibus sive Episcopus sive alius quilibet eorum de
quibus Constitutio ‹Officiorum ac munerum» nn. 27, 28, 29

agit, librum aliquem tanquam exitiosum vel periculosum ad

 

